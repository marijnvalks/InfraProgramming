# Infrastructure Programming door Marijn Valks

## Voorwoord

Ik ben Marijn Valks, 17 jaar oud, ik kom uit het dorp Best en heb op het Heerbeeck College mijn HAVO diploma behaald. Ik begon aan deze opleiding met vrijwel geen ervaring op wat kleine projectjes thuis na. Wel wist ik al heel lang dat ik iets met ICT wilde gaan doen, heb mij er thuis altijd veel mee bezig gehouden en was altijd zeer geïnteresseerd over onderwerpen met betrekking tot ICT.

Ik heb met veel plezier deelgenomen aan het startsemester. Tijdens het startsemester heb ik de keuze gemaakt om mij te verdiepen in de richting Technology. Dit had verschillende redenen. Toen ik mij inschreef voor deze studie was de rede daar achter dat mijn passie echt ligt op het gebied van ICT. Ik wist toen nog niet precies welke studierichtingen er waren, maar het gene wat ik het leukste vond komt het best overheen met de richting ICT-Infrastructure. Dit omdat ik thuis al een beetje bezig was met netwerken en alle dingen daaromheen.

Tijdens het startsemester wilde ik mij op alle afstudeerrichtingen oriënteren omdat alles toch nog redelijk nieuw voor mij was. Persoonlijk vond ik het startsemester op het gebied van Infrastructure tegen verwachting in minder leuk als gedacht. Dit kwam door verschillende dingen, een van die reden was dat Infrastructure dit jaar voor de eerste keer gegeven wordt, dit maakt het over het algemeen allemaal een beetje onduidelijk. Dit en nog andere dingen heeft er voor geleid dat ik Technology toch iets leuker vond in de oriëntatie periode van het startsemester, waardoor ik dit vervolgens ook als specialisatie heb gekozen.

Na 2 weken echt bezig te zijn geweest met Technology in het 2e semester, ben ik er toch achter gekomen dat dit niet de richting is die bij mij past. Ik begon het er zelfs mentaal moeilijk mee te krijgen. Eerst had ik dit zelf niet door, maar nadat zelfs mijn ouders opmerkte dat ik veranderd was besefte ik mij dat ik het echt niet leuk vond wat ik aan het doen was. Vervolgens heb ik dit goed met hun besproken wat ik nu precies wilde. Mijn passie lag zoals ik eerder al zei van te voren al bij Infrastructure. Na een paar gesprekken en veel inlezen over wat deze richting nu precies inhield erachter gekomen dat ik de verkeerde keuze had gemaakt om vervolgens de overstap naar Infrastructure definitief te maken.

## Ervaring
Zoals je misschien al had kunnen opmaken is programmeren voor mij dus nieuw. De enige ervaring die ik voor de start van dit semester had heb ik opgedaan in mijn startsemester. Dit was voornamelijk programmeren in C# en C. Python en Go zijn voor mij dus nieuwe talen. 

Ik ben begonnen met het doornemen van de Canvas cursus en daarin vooral gekeken naar de resourcebronnen. Daar stonden enkele koppelingen naar bruikbare basis oefeningen en uitleg. Nadat ik wist wat Python en Go voor programmeer talen waren ben ik begonnen met het maken van exercises. 
## Exercises
**Wachtwoordcontrole**
Dit is de eerste exercise die ik ben gaan maken. Ik heb gekozen om te beginnen in Python. Voordat ik echt ben begonnen met het programmeren heb ik heel veel tutorials over Python en andere bronnen raad gepleegd zodat ik de basis onder de knie kreeg. Ik heb dan ook redelijk veel tijd besteed aan deze eerste opgaven. Ik ben veel vast gelopen maar stapje bij stapje kwam ik verder, dit heeft er wel voor gezorgd dat ik de basis nu redelijk begrijp. Wel heeft dit er toe geleid dat het een beetje een rommelige code is, dit omdat ik hem vaak heb aangepast omdat ik nieuwe dingen had geleerd.

**Wachtwoord Generator**
Nadat ik de opdracht wachtwoord controle had gemaakt was dit de meest voor de hand liggende om daarna mee te starten. Het doel was het maken van een wachtwoord generator met configureerbare complexiteit. Ik heb van heel veel verschillende bronnen informatie gehaald en verschillende Youtube video's gekeken. Ook komen er een paar dingen uit terug van mijn vorige programma "wachtwoordcontrole".

**NIC-Info**
Na 2 opdrachten in Python ben ik begonnen aan een eerste opdracht in Go. Ik had nog eigenlijk nooit echt iets gedaan met Go. Op Youtube (bron: https://www.youtube.com/playlist?list=PLQVvvaa0QuDeF3hP0wQoSxpkqgRcgxMqX)  ben ik een playlist tegen gekomen over de complete basis van Go. Dit waren erg veel video's ik heb hier dus wel een paar uur naar gekeken. Maar dit was het zeker waar ze waren heel leerzaam. Tijdens bekijken van deze tutorials heb ik telkens mini opdrachtjes gemaakt. Doormiddel van deze Tutorial en nog een paar informatie bronnen heb ik een variant op de exercise NIC-info gemaakt. Het is niet precies geworden zoals de opdracht bedoelde maar het komt in de buurt. De reden hiervoor is dat ik dit programma heb gemaakt tijdens het doorlopen van de Youtube Tutorial.
